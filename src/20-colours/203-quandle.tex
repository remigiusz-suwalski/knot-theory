
\section{Kwandle i wraki}
\index{kwandel|(}%

Sekcja ta powstała częściowo w~oparciu o~notatki autorstwa Bergera, Geriga\footnote{dostępne pod adresem \url{https://scholar.harvard.edu/files/gerig/files/knotnotes.pdf}} oraz Bergera, Flannery'ego i~Sumnichta\footnote{dostępne pod adresem \url{https://github.com/thyrgle/191_Final_Project/blob/master/paper.pdf}}; ale najlepiej zacząć od długiej na trzy strony odpowiedzi Nelsona na pytanie ,,czym jest kwandel?'' w \cite{nelson16}.
\index[persons]{Berger, Andrew}%
\index[persons]{Gerig, Chris}%
\index[persons]{Flannery, Brandon}%
\index[persons]{Sumnicht, Christopher}%


Aksjomaty grupy stanowią uogólnienie symetrii, ponieważ składanie symetrii jest łączne, identyczność jest symetrią, funkcja odwrotna do symetrii jest symetrią.
Kwandle to struktura algebraiczna podobna do grupy: ich aksjomaty odzwierciedlają ruchy Reidemeistera.
\index{ruch!Reidemeistera}%

% DICTIONARY;quandle;kwandel;-
\begin{definition}[kwandel]
\index{kwandel}%
    Zbiór $X$ wyposażony w dwuargumentowe działanie $\triangleright$, które dla wszystkich elementów $x, y, z \in X$ spełnia trzy warunki:
    \begin{enumerate}
        \item $x \triangleright x = x$,
        \item odwzorowanie $\beta_y \colon X \to X$ dane wzorem $\beta_y(x) = x \triangleright y$ jest odwracalne,
        \item $(x \triangleright y) \triangleright z = (x \triangleright z) \triangleright (y \triangleright z)$,
    \end{enumerate}
    nazywamy kwandlem.
\end{definition}

David Joyce zapytany o znaczenie słowa \emph{quandle} odpowiedział: \emph{,,I needed a usable word. Distributive algebra had too many syllables. Piffle was already taken. I tried trindle and quagle, but they didn’t seem right, so I went with quandle''}.
\index[persons]{Joyce, David}%

Kwandle można rozpatrywać jako samodzielne konstrukcje algebraiczne.
My pokażemy, że są naturalnym niezmiennikiem węzłów.

Niech $X$ będzie skończonym kwandlem, zaś $K$ węzłem.
Elementy $x \in X$ będą dla nas kolorami, którymi oznaczymy długie łuki na diagramie węzła $K$.
Gdy trzy kolory spotykają się przy jednym skrzyżowaniu, definiujemy funkcję $\triangleright \colon X \times X \to X$, jak na rysunku.
To znaczy: kiedy łuk o kolorze $x$ przechodzi pod łukiem koloru $y$, staje się łukiem w kolorze $x \triangleright y$.
\begin{comment}
\[
    \LargeMinusCrossingQuandle
\]
\end{comment}

Ta definicja pochodzi z~nieopublikowanej korespondencji między Johnem Conwayem i~Gavenem Wraithem, którzy w 1959 byli studentami I stopnia na uniwersytecie w Cambridge.
\index[persons]{Conway, John}%
\index[persons]{Wraith, Gaven}%
% index: uniwersytet w Cambridge? a są inne?
Ponownie odkryto ją w latach 80. XX wieku: Joyce w 1982 po raz pierwszy nazwał te obiekty kwandlami, Matwiejow w tym samym roku jako grupoidy rozdzielne, Brieskorn w 1986 jako zbiory automorficzne.
\index[persons]{Joyce, David}%
\index[persons]{Matwiejow, Siergiej}%
% https://ru.wikipedia.org/wiki/Матвеев,_Сергей_Владимирович
\index[persons]{Brieskorn, Egbert}%
\index{grupoid rozdzielny|see {kwandel}}%
\index{zbiór automorficzny|see {kwandel}}%

Drugi aksjomat nazywa się czasem odwracalnością z prawej strony: znając $x \triangleright y$ oraz $y$ możemy odtworzyć element $x$, jednak znając $x$ być może nie jesteśmy w stanie odtworzyć elementu $y$.
Jedyny element $x$ taki, że $x \triangleright y = z$ nazwijmy $y \triangleleft z$.
To pozwala podać trochę inną definicję kwandli, my nie będziemy jej nigdy używać:

\begin{definition}
    Zbiór $X$ z dwuargumentowymi działaniami $\triangleright, \triangleleft$ taki, że dla wszystkich $x, y, z \in X$ zachodzi:
    \begin{align}
    x \triangleleft x & = x \\
    x \triangleright x & = x \\
    (x \triangleleft y) \triangleright x & = y \\
    x \triangleleft (y \triangleright x) & = y \\
     (x \triangleright z) \triangleright (y \triangleright z) & = (x \triangleright y) \triangleright z \\
    (x \triangleleft y) \triangleleft (x \triangleleft z) & = x \triangleleft (y \triangleleft z)
    \end{align}
    nazywamy kwandlem.
\end{definition}

Teraz możemy przetłumaczyć ruchy Reidemeistera w aksjomaty kwandli.
\index{ruch!Reidemeistera}%

\begin{proposition}
\index{niezmiennik!zliczający}%
    Niech $X$ będzie skończonym kwandlem.
    Liczba etykietowań diagramu elementami kwandla $X$ jest niezmiennikiem węzłów, zwanym niezmiennikiem zliczającym.
\end{proposition}

\begin{proof}
    Musimy pokazać, że etykiety na diagramiem przed każdym ruchem Reidemeistera wyznaczają jednoznacznie układ etykiet po tym ruchu.
    Pierwszy i drugi ruch:
\begin{comment}
    \begin{figure}[H]
        \begin{minipage}[b]{.48\linewidth}
        \[
            \LargeReidemeisterOneRightQuandleProof
            \stackrel{R_1}{\cong}
            \LargeReidemeisterOneStraightQuandleProof
        \]
        \end{minipage}
        \begin{minipage}[b]{.48\linewidth}
        \[
            \LargeReidemeisterTwoQuandleA \cong \LargeReidemeisterTwoQuandleB
        \]
        \end{minipage}
    \end{figure}
\end{comment}
    Trzeci ruch:
\begin{comment}
    \[
        \LargeReidemeisterThreeQuandleA \cong \LargeReidemeisterThreeQuandleB \qedhere
    \]
\end{comment}
\end{proof}

Homomorfizmy definiujemy standardowo, przez analogię do grup:

\begin{definition}
    Niech $Q_1, Q_2$ będą kwandlami.
    Odwzorowanie $f \colon Q_1 \to Q_2$ spełniające warunek
    \begin{equation}
        \forall x, y \in Q_1 : f(x \triangleright y) = f(x) \triangleright f(y),
    \end{equation}
    nazywamy homomorfizmem.
\end{definition}

Wiele znanych struktur algebraicznych okazuje się być źródłem kwandli.

\begin{example}[kwandel cykliczny/diedralny]
\index{kwandel!cykliczny}%
\index{kwandel!diedralny}%
    Grupa abelowa z działaniem $x \triangleright y = 2y - x$.
\end{example}

\begin{example}[kwandle sprzężone]
\index{kwandel!sprzężony}%
    Grupa z działaniem $x \triangleright y = y^{-n} x y^n$ dla każdego $n \in \N$.
\end{example}

\begin{example}[kwandel Alexandera]
\index{kwandel!Alexandera}%
    Moduł nad pierścieniem $\Z[t, 1/t]$ wielomianów Laurenta z~działaniem $x \triangleright y = tx + (1-t) y$.
\end{example}

\begin{example}[kwandel symplektyczny]
\index{kwandel!symplektyczny}%
    Przestrzeń liniowa i antysymetryczna forma dwuliniowa $\langle \cdot | \cdot \rangle$ z działaniem $x \triangleright y = x + \langle x | y \rangle y$.
\end{example}

Joyce w swojej rozprawie doktorskiej przypisał każdemu węzłowi $K$ pewien szczególny kwandel $Q(K)$, kwandel podstawowy.
\index[persons]{Joyce, David}%
\index{kwandel!podstawowy}%
Definicja tego obiektu jest dość zawiła: łuki diagramu są generatorami, zaś skrzyżowania odpowiadają za relacje.
Joyce pokazał, że kwandel $Q(K)$ wyznacza węzeł $K$ jednoznacznie z dokładnością do orientacji.
Nie czyni to jednak nowego niezmiennika użytecznym, gdyż wyznaczenie go nawet w najprostszych przypadkach stanowi trudność.
Niebrzydowski, Przytycki \cite{niebrzydowski09} pokazali na przykład w 2009, że
\index[persons]{Niebrzydowski, Maciej}%
\index[persons]{Przytycki, Józef}%

\begin{example}
    Kwandel podstawowy trójlistnika  jest izomorficzny z~pewnym rzutowym pierwotnym podkwandlem\footnote{Cokolwiek to znaczy!} odwzorowań liniowych przestrzeni symplektycznej $\Z \oplus \Z$
\end{example}

Aksjomaty grupy można wzmacniać (grupy abelowe) lub osłabiać (monoidy).
Podobnie czyni się z aksjomatami kwandli.
Kwandle inwolutywne odpowiadają węzłom bez orientacji, wraki dobrze opisują węzły obramowane, i tak dalej.
\index{węzeł!niezorientowany}%
% TODO: w zorientowanym dać patrz też do niezorientowanego?
\index{węzeł!obramowany}%

\begin{definition}[kwandel inwolutywny]
\index{kwandel!inwolutywny}%
\index{kei|see {kwandel inwolutywny}}%
    Kwandel $Q$, w którym dla wszystkich $x, y \in Q$ zachodzi $x \triangleleft (x \triangleleft y) = y$, nazywamy inwolutywnym albo kei.
\end{definition}

Kwandle inwolutywne badał jako pierwszy Mituhisa Takasaki (1943).
\index[persons]{Takasaki, Mituhisa}%
Szukał niełącznej struktury, która dobrze opisywałaby odbicia w skończonej geometrii.

% DICTIONARY;shelf;półka;-
\begin{definition}[półka]
\index{półka}%
    Zbiór $X$ wyposażony w dwuargumentowe działanie $\triangleright$ taki, że dla wszystkich elementów $x, y, z \in X$ zachodzi $(x \triangleright y) \triangleright z = (x \triangleright z) \triangleright (y \triangleright z)$, nazywamy półką.
\end{definition}

\begin{example}
\index{warkocz}%
% TODO: warkocz czy grupa warkoczy?
    Niech\footnote{Patrz \url{http://nlab-pages.s3.us-east-2.amazonaws.com/nlab/show/shelf\#infinite_braid_group}.} $B_\infty$ oznacza grupę wszystkich warkoczy, zaś $\phi$ będzie jej endomorfizmem posyłającym generator $\sigma_k$ na $\sigma_{k+1}$.
    Zbiór $B_\infty$ z działaniem $a \triangleleft b = a\phi(b)\sigma_1 \phi{a} ^{-1}$ jest półką.
\end{example}

To nieprzetłumaczalna gra słów: dwie półki (\emph{shelves}), lewa i prawa, które dobrze do siebie pasują, dają stojak (\emph{rack}, czyli dla nas wrak).
Jak napisała Crans w pracy \cite[s. 86]{crans04}: \emph{,,Just as a rack is comprised of two shelves which fit together nicely, a quandle is made up of two spindles''}.
\index[persons]{Crans, Alissa}%

Półka stanowi uogólnienie dwóch obiektów -- wraków i wrzecion.

% DICTIONARY;wrack;wrak
\begin{definition}[wrak]
\index{wrak}%
    Zbiór $X$ z dwuargumentowym działaniem $\triangleright$ takim, że dla każdej trójki elementów $x, y, z \in X$ zachodzi:
    \begin{enumerate}
        \item odwzorowanie $\beta_y \colon X \to X$ dane wzorem $\beta_y(x) = x \triangleright y$ jest odwracalne,
        \item $(x \triangleright y) \triangleright z = (x \triangleright z) \triangleright (y \triangleright z)$
    \end{enumerate}
    nazywamy wrakiem.
\end{definition}

\begin{example}
    % https://www1.cmc.edu/pages/faculty/VNelson/quandles.html
    Zbiór $X = \{1, 2, \ldots, n\}$ i permutacja $\sigma \in S_n$ z działaniem $x \triangleright y = \sigma(x)$.
\end{example}

\begin{example}
    % https://www1.cmc.edu/pages/faculty/VNelson/quandles.html
    Moduł nad pierścieniem $\Z[t^{\pm 1}, s]/(s^2 - (1-t)s)$ z działaniem $x \triangleright y = tx+sy$.
\end{example}

\index{węzeł!obramowany}% framed?
Wraki są naturalnym niezmiennikiem węzłów obramowanych, bo dobrze współgrają z II, III oraz podwójnym I ruchem Reidemeistera, który to nie zmienia spinu diagramu:
\begin{comment}
\[
    \LargeReidemeisterOneLeftRightQuandleProof
    \cong
    \LargeReidemeisterOneStraightQuandleProofRotated
\]
\end{comment}

% DICTIONARY;spindle;wrzeciono
\begin{definition}[wrzeciono]
\index{wrzeciono}%
    Zbiór $X$ z dwuargumentowym działaniem $\triangleright$ taki, że dla wszystkich elementów $x, y, z \in X$ zachodzi:
    \begin{enumerate}
        \item $x \triangleright x = x$,
        \item $(x \triangleright y) \triangleright z = (x \triangleright z) \triangleright (y \triangleright z)$
    \end{enumerate}
    nazywamy wrzecionem.
\end{definition}

Zatem kwandle to wraki, które są też wrzecionami.
Muszę w~tym miejscu wtrącić uwagę językową.
Conway nazwał wraki wrakami (\emph{wracks}), by częściowo zażartować z~nazwiska jego kolegi Gavina Wraitha, a częściowo by zaznaczyć, że są one tym, co zostaje z~grupy, w~której zapomniano o~mnożeniu, ale nie sprzęganiu (w~języku angielskim co najmniej od XVI wieku funkcjonuje zwrot ,,wrack and ruin'' oznaczający zniszczenie).
\index[persons]{Conway, John}%
\index[persons]{Wraith, Gaven}%
Obecnie dominuje określenie \emph{racks}.

Jak wyglądały poszukiwania małych kwandli?
Dionísio, Lopes \cite{lopes03} znaleźli 10 kwandli Alexandera, które odróżniają 249 węzłów pierwszych do 10 skrzyżowań.
\index[persons]{Dionísio, Miguel}%
\index[persons]{Lopes, Pedro}%
Po upływie prawie dekady Vendramin \cite{vendramin12} wytropił wszystkie 431 kwandli spójnych rzędu 35 lub mniejszego.
\index[persons]{Vendramin, Leandro}%
Clark, Elhamdadi, Saito oraz Yeatman \cite{clark13} pokazali niedawno zbiór 26 kwandli, które razem odróżniają od siebie wszystkie 2977 zorientowanych węzłów pierwszych o~co najwyżej 12 skrzyżowaniach.
\index[persons]{Clark, William}%
\index[persons]{Elhamdadi, Mohamed}%
\index[persons]{Saito, Masahico}%
\index[persons]{Yeatman, Timothy}%
Największy z~nich jest rzędu 182.

\begin{definition}[kwandel spójny]
\index{kwandel!spójny}%
    Niech $Q$ będzie kwandlem.
    W grupie wszystkich automorfizmów $Q$ można wyróżnić grupę generowaną przez automorfizmy wewnętrzne $\beta_y(x) = x \triangleright y$.
    Jeżeli działanie tej podgrupy na $Q$ jest przechodnie, kwandel nazywamy spójnym.
\end{definition}

Dużo otwartych problemów dotyczących kwandli można znaleźć w \cite[s. 455-465]{ohtsuki02}.

\index{kwandel|)}

% Koniec sekcji Kwandle i wraki

