
\subsection{Pochodna Foxa (definicja trzecia)}
\index{pochodna Foxa|(}%
Pojęcie grupy węzła oraz jej prezentacji wprowadzamy później, więc warto wrócić tutaj dopiero przy drugim lub następnym czytaniu!
Są dwa konkurencyjne podejścia do prezentowania grupy węzła.
Zgodnie z pomysłem pochodzącym jeszcze od Dehna, można przypisywać różne litery czterem częściom płaszczyzny, które są wycinane przez łuki skrzyżowania.
\index[persons]{Dehn, Max}%
Między innymi pierwsza praca Alexandera była bliska takiemu postępowaniu, ale dla oszczędności miejsca, nie opiszemy go wcale.
\index[persons]{Alexander, James}%

Alternatywne rozwiązanie każe etykietować nie obszary płaszczyzny, tylko łuki diagramu.
Klasyczne podręczniki teorii węzłów, takie jak \cite{crowell63}, macierz, a~co za tym idzie, także wielomian Alexandera wprowadzają właśnie w ten sposób: przy użyciu prezentacji Wirtingera i~pochodnej Foxa.
Jak sugeruje tytuł podsekcji, opiszemy teraz ten sposób.

Zakręcone!

% DICTIONARY;Fox derivative;pochodna Foxa;-
\begin{definition}[pochodna Foxa]
\label{def:fox_derivative}%
    Niech $G$ będzie wolną grupą generowaną przez (niekoniecznie skończony) podzbiór $\{g_i\}_{i \in I}$.
    Odwzorowanie $\partial/\partial g_i \colon G \to \Z G$ spełniające trzy aksjomaty:
    \begin{align}
        \frac{\partial}{\partial g_i} (e) & = 0 \\
        \frac{\partial}{\partial g_i} (g_j) & = \delta_{ij} \\
        \forall u, v \in G : \frac{\partial}{\partial g_i} (uv) & = \frac{\partial}{\partial g_i}(u) + u \frac{\partial}{\partial g_i} (w),
    \end{align}
    gdzie $\delta_{ij}$ oznacza deltę Kroneckera, nazywamy pochodną cząstkową Foxa.
\end{definition}

Fox opublikował w~Annals of Mathematics cykl pięciu artykułów \cite{fox53}, \cite{fox54}, \cite{fox56}, \cite{fox58}, \cite{fox60} poświęconych wolnemu rachunkowi różniczkowemu.
\index[persons]{Fox, Ralph}%
Definicja \ref{def:fox_derivative} jest tylko małym wycinkiem tego cyklu.
Strona nLab wspomina jeszcze o ,,\emph{a nice introduction in} \cite{crowell63}'', podręczniku Crowella, Foxa.

Ustalmy grupę $G$ oraz jej prezentację $\langle X | R \rangle = F/N$, gdzie $F = \langle X \rangle$ jest wolną grupą abelową, zaś $N$ to domknięcie normalne relacji $R$.
Mamy wtedy kanoniczny rzut $\varphi \colon F \to G$.
Niech $G^{ab} = G/[G, G]$ oznacza abelianizację, wtedy funkcja $\varphi^{ab} \colon F \to G^{ab}$ jest dobrze określona.
Ponieważ nie prowadzi to do zamieszania, tych samych liter będziemy używać także do funkcji $\varphi \colon \Z F \to \Z G$.
Definiujemy teraz macierz Jacobiego wymiaru $n \times n$:
\index{macierz!Jacobiego}%
\begin{equation}
    J = \left(\varphi \left(\frac{\partial r_i}{\partial x_j}\right) \right).
\end{equation}
oraz macierz $J^{ab}$, która jest obrazem $J$ nad $\Z G^{ab}$.
W pierścieniu $\Z G^{ab}$ wyróżnia się ideały generowane przez minory (wyznaczniki podmacierzy) rozmiaru $i \times i$ w $J^{ab}$.
Ciąg $D_1, D_2, \ldots$ tych ideałów jest z dokładnością do jakichś technicznych szczegółów niezmiennikiem, to znaczy nie zależy od prezentacji.

W szczególnym przypadku, kiedy $G$ jest grupą węzła, relacje $r_i$ pochodzą z prezentacji Wirtingera, zaś grupa $G^{ab}$ jest nieskończona, cykliczna.
Niech $t$ oznacza jej generator; wtedy najwyższy niezerowy ideał $D_i$ jest główny.
Generator tego ideału nazywamy wielomianem Alexandera.
\index{wielomian!Alexandera}%

Rachunki są trochę prostsze niż wydają się być.
Wystarczy najpierw wykreślić z macierzy $J$ jedną kolumnę oraz jeden wiersz, po czym podstawić za wszystkie litery zmienną $t$ i policzyć wyznacznik.
Otrzymaliśmy znowu wielomian Alexandera!

\index{pochodna Foxa|)}%

% koniec podsekcji pochodna Foxa

