
\subsection{Równania kolorujące (definicja pierwsza)}

\begin{definition}
\index{równanie kolorujące}%
    Wielomianowe równanie kolorujące związane ze skrzyżowaniem
\begin{comment}
    \[
        \LargePlusCrossingLabel
    \]
\end{comment}
    splotu zorientowanego to $g + tk - tg - h = 0$.
    Tylko orientacja górnego łuku ma znaczenie.
\end{definition}

Istotnie, wystarczy podstawić tutaj $t = -1$, by otrzymać szczególną definicję \ref{def:colouring_equation}.

\begin{definition}[wielomian Alexandera]
\label{def:alexander_polynomial}%
    Ustalmy diagram $D$ zorientowanego splotu $L$, gdzie nie ma żadnej krzywej zamkniętej (niewęzła $\SmallUnknot$).
    Przypiszmy etykiety $x_0, \ldots, x_m$ do włókien oraz $0, \ldots, m$ do skrzyżowań diagramu $D$.
    Niech $p_{ij}$ będzie współczynnikiem przy włóknie $x_j$ w~wielomianowym równaniu kolorującym nad wierzchołkiem $i$.
    Z macierzy $P=(p_{ij})$ wykreślmy po jednej kolumnie i~wierszu.
    Wyznacznik zmniejszonej macierzy to wielomian Alexandera, oznaczamy go $\alexander_L(t)$.
\end{definition}

Nasz nowy niezmiennik nie jest zwykłym wielomianem, tylko wielomianem Laurenta jednej zmiennej, czyli elementem pierścienia $\Z[t, t^{-1}]$.

\begin{proposition}
    \label{alexander_invariance}
    Wielomian Alexandera z~dokładnością do mnożenia przez jedności:
    \begin{equation}
        f(t) \equiv g(t) \iff \exists m \in \Z: f(t) = \pm t^m g(t)
    \end{equation}
    jest niezmiennikiem zorientowanych splotów.
\end{proposition}

W dowodzie niezmienniczości wyznacznika węzła skorzystaliśmy z~relacji między nim a~grupą kolorującą.
Poprzednie wydania książki zawierały sugestię, że elementarny (czyli taki, który nie korzysta z~teorii modułów) dowód niezmienniczości wielomianu Alexandera nie istnieje.
Sugestia ta była błędna.

Podany dowód dotyczy tylko splotów o spójnym diagramie.
Jeżeli mamy diagram, który nie spełnia tego założenia, to fakt \ref{prp:alexander_unlinks} orzeka, że jego wielomian Alexandera znika.

\begin{proof}
    Ustalmy diagram o~$k$ skrzyżowaniach, który rozcina płaszczyznę na $k+2$ obszarów i~utwórzmy macierz o~wymiarach $k \times k$, której kolumny odpowiadają obszarom, wiersze zaś skrzyżowaniom -- pomijając przy tym dwa sąsiadujące ze sobą obszary -- o~wyrazach ze współczynników równań kolorujących.
    Jej wyznacznik jest wielomianem Alexandera.

    Sąsiadującym ze sobą obszarom przypiszmy kolejne liczby całkowite tak, by obszar leżący po prawej stronie włókna miał niższy indeks.
    Pokażemy najpierw, że skasowanie kolumny indeksu $n$ oraz $n+1$ sprawia, że wyznacznik zmienia się co najwyżej o~czynnik $\pm t^m$ dla pewnego $m$.
    Niech $S_n$ oznacza sumę kolumn indeksu $n$.
    Każdy wiersz macierzy zawiera cztery niezerowe wyrazy: $\pm 1, \pm t$, zatem $\sum_n S_n = 0$.
    Równość ta zachodzi nawet po przemnożeniu kolumny indeksu $n$ przez $t^{-n}$: $\sum_n t^{-n}S_n = 0$, co prowadzi do relacji $\sum_n (t^{-n}-1) S_n = 0$.
    Jeśli więc indeks kolumny $v_j$ wynosi $n$, to $(t^{-n}-1)v_j$ jest kombinacją liniową innych kolumn niezerowego indeksu (ponieważ $t^0 - 1 = 0$).

    Rozpatrzmy macierze $M_{0,j}, M_{0,k}$, gdzie indeksy $j$-tej i~$k$-tej kolumny to odpowiednio $p$ i~$q$.
    Z powyższych rozważań wynika, że $(t^{-q}-1) \alexander_{0,j} = \pm (t^{-p}-1)\alexander_{0,k}$, ale indeksy obszarów są wyznaczone z~dokładnością do stałej addytywnej.
    Biorąc $i$-tą oraz $l$-tą kolumnę, indeksów $r$ oraz $s$, dostaniemy zależności
    \begin{align}
        (t^{r-q}-1) \alexander_{l,j} & = \pm (t^{r-p} - 1)\alexander_{l,i} \\
        (t^{q-s}-1) \alexander_{k,l} & = \pm (t^{q-r} - 1)\alexander_{k,i}
    \end{align}
    co prowadzi do
    \begin{equation}
        \alexander_{l,j} = \pm \frac{t^{q-r}(t^{r-p}-1)}{t^{q-s}-1} \alexander_{k,i}
    \end{equation}
    Położenie $p = r +1$, $s =q+1$ pokazuje, że różny wybór kolumn do skreślenia zmienia wyznacznik macierzy co najwyżej o~czynnik $\pm t^m$.

    Wprowadźmy jeszcze jedną techniczną definicję.
    Dwie kwadratowe macierze będą dla nas równoważne, jeśli można przejść od jednej do drugiej przy użyciu pięciu operacji:
    \begin{enumerate}
        \item przemnożenie wiersza lub kolumny przez $-1$;
        \item zamiana dwóch wierszy lub kolumn miejscami;
        \item dodanie jednego wiersza do innego (lub kolumny do innej);
        \item przemnożenie lub podzielenie kolumny przez $t$;
        \item rozszerzenie lub zmniejszenie macierzy o~$1$ na przekątnej i~zera w~innych miejscach.
    \end{enumerate}

    Ruchy Reidemeistera prowadzą do macierzy równoważnych wyjściowym.
    Każda z~tych operacji zmienia wyznacznik macierzy o~czynnik $\pm t^{-m}$, co kończy dowód.
\end{proof}

Zwyczajowo wielomian normalizuje się: bierze reprezentanta, który jest symetryczny w~zmiennych $t$ i $t^{-1}$ oraz przyjmuje w~punkcie $1$ wartość $\alexander_L(1) = 1$.
Odwrotnie, dowolny wielomian Laurenta z~całkowitymi współczynnikami o~takich własnościach jest wielomianem Alexandera pewnego węzła:

\begin{proposition}
\label{prp:alexander_hosokawa}%
    Każdy wielomian Laurenta $p(t)$ o~całkowitych współczynnikach taki, że $p(1/t) = p(t)$ i~$p(1) = \pm 1$ jest wielomianem Alexandera pewnego węzła.
\end{proposition}

\begin{proof}[Niedowód]
\index[persons]{Hosokawa, Fujitsugu}%
    Hosokawa w \cite{hosokawa58} udowodnił to dla pomocniczego wielomianu splotów
    \begin{equation}
        \frac{\Delta(t, \ldots, t)}{(1-t)^{\max(0, \mu - 2)}},
    \end{equation}
    gdzie $\mu$ oznacza liczbę ogniw.
    Książka Rolfsena \cite[s. 171-172]{rolfsen76} zawiera natomiast jawną konstrukcję węzła o~danym wielomianie Alexandera.
\end{proof}

\begin{proposition}
\label{alexander_no_detects_unknot}%
    Wielomian Alexandera nie wykrywa niewęzła.
\end{proposition}

\begin{proof}
    $\alexander(11_{471}) = 1$.
\end{proof}

Wszystkie przykłady węzłów pierwszych do 12 skrzyżowań o~trywialnym wielomianie Alexandera to $11_{471} = 11n_{34}$, $11_{473} = 11n_{42}$, $12n_{313}$, $12n_{430}$.
Dzięki pracy Sakumy \cite{sakuma20} dowiedzieliśmy się, że Seifert \cite{seifert35}, Whitehead \cite{whitehead37}, Kinoshita i~Terasaka \cite{kinoshita57} pokazali, jak znaleźć więcej węzłów o trywialnym wielomianie Alexandera.
% In fact, H. Seifert [301], J. H.C. Whitehead [336], and Kinoshita-Terasaka [175] gave systematic construction of nontrivial knots with trivial Alexander polynomial.
\index[persons]{Kinoshita, Shinichi}%
\index[persons]{Sakuma, Makoto}%
\index[persons]{Seifert, Herbert}%
\index[persons]{Terasaka, Hidetaka}%
\index[persons]{Whitehead, John}%
W~tej książce mamy już jedno źródło całej serii przykładów: fakt \ref{prp:pretzel_alexander}, między innymi $(-3, 5, 7)$ precel jest takim przykładem.

% koniec podsekcji Równania kolorujące

