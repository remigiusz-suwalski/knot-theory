
% DICTIONARY;crossing number;indeks skrzyżowaniowy;-
\subsection{Indeks skrzyżowaniowy}
\index{indeks skrzyżowaniowy|(}%
\begin{definition}
    Niech $L$ będzie splotem.
    Minimalną liczbę skrzyżowań występujących na diagramach przedstawiających splot $L$ nazywamy indeksem skrzyżowaniowym i~oznaczamy $\crossing L$.
\end{definition}

Pytanie, czy indeks skrzyżowaniowy jest addytywny, to jeden z najstarszych problemów teorii węzłów.

\begin{conjecture}
\index{hipoteza!o indeksie skrzyżowaniowym}%
\index{suma spójna}%
\label{con:crossing_additive}%
    Niech $K_1$ oraz $K_2$ będą węzłami.
    Wtedy $\crossing K_1 + \crossing K_2 = \crossing K_1 \shrap K_2$.
\end{conjecture}

Oto częściowe odpowiedzi.
Jeśli $K_1, K_2$ są alternującymi węzłami o~odpowiednio $c_1, c_2$ skrzyżowaniach, to istnieje alternujący diagram ich sumy $K_1 \shrap K_2$ o~$c_1 + c_2$ skrzyżowaniach.
\index{węzeł!alternujący}%
Kauffman \cite[twierdzenie 2.10]{kauffman87}, Murasugi \cite[wniosek 6]{murasugi87} oraz Thistlethwaite \cite[wniosek 1]{thistlethwaite87} pokazali niezależnie, że diagram ten jest minimalny.
\index[persons]{Kauffman, Louis}%
\index[persons]{Murasugi, Kunio}%
\index[persons]{Thistlethwaite, Morwen}%

% DICTIONARY;adequate;adekwatny;węzeł
Thistlethwaite rozszerzył wynik do tak zwanych węzłów adekwatnych: sam \cite{thistlethwaite88} albo razem z Lickorishem \cite{lickorish88}.
\index[persons]{Lickorish, William}%
\index{węzeł!adekwatny}%
Mając diagram węzła $K$, można wygładzić wszystkie skrzyżowania dodatnio i dostać splot złożony z rozłącznych okręgów.
Jeżeli zmiana dowolnego pojedynczego wygładzenia na ujemne sprawia, że liczba ogniw splotu zmniejsza się, diagram nazywamy dodatnio adekwatnym.
Węzeł posiadający taki diagram też nazywamy dodatnio adekwatnym.
Analogicznie definiuje się ujemną adekwatność.
Węzeł, który jest dodatnio oraz ujemnie adekwatny, nazywamy krótko adekwatnym.

Na początku XX wieku Diao \cite{diao04} oraz Gruber \cite{gruber03} niezależnie udowodnili hipotezę \ref{con:crossing_additive} dla pewnej szerokiej klasy węzłów, obejmującej wszystkie węzły torusowe, wiele węzłów alternujących oraz pewne inne obiekty, których nie chcemy opisywać.
% diao04 -> tw. 3.8
\index[persons]{Diao, Yuanan}%
\index[persons]{Gruber, Hermann}%
\index{węzeł!torusowy}%

Lackenby w~pracy \cite{lackenby09} pokazał, że dla pewnej stałej $N \le 152$ zachodzi
\index[persons]{Lackenby, Marc}
\begin{equation}
    \frac 1 N \sum_{i=1}^n \crossing{K_i} \le \crossing \left(\bigshrap_{i=1}^n K_i\right) \le \sum_{i=1}^n \crossing{K_i}.
\end{equation}
(Tylko pierwsza nierówność jest ciekawa).
Jego argumentu wykorzystującego powierzchnie normalne nie można poprawić tak, by otrzymać stałą $N = 1$.
Jednocześnie od 2009 roku nie widać postępu nad hipotezą.

\index{indeks skrzyżowaniowy|)}%

% Koniec podsekcji Indeks skrzyżowaniowy

