\subsection{Lustro i~rewers} % (fold)
\begin{definition}[lustro]
\index{lustro}%
\index{węzeł!lustrzany}%
    Niech $L$ będzie zorientowanym splotem.
    Splot $mL$ powstały przez odbicie splotu $L$ względem dowolnej płaszczyzny nazywamy lustrem.
\end{definition}

\begin{definition}[rewers]
\index{rewers}%
\index{węzeł!odwrotny}%
    Niech $L$ będzie zorientowanym splotem.
    Splot $rL$ powstały przez odwrócenie orientacji wszystkich ogniw splotu $L$ nazywamy rewersem.
\end{definition}

\begin{comment}
\begin{figure}[H]
    \begin{minipage}[b]{.32\linewidth}
        \centering
        \includegraphics[width=\linewidth]{../data/link_mirror.png}
        \subcaption{lustro $mL$}
    \end{minipage}
    \begin{minipage}[b]{.32\linewidth}
        \centering
        \includegraphics[width=\linewidth]{../data/link.png}
        \subcaption{przykładowy splot $L$}
    \end{minipage}
    \begin{minipage}[b]{.32\linewidth}
        \centering
        \includegraphics[width=\linewidth]{../data/link_reverse.png}
        \subcaption{rewers $rL$}
    \end{minipage}
\end{figure}
\end{comment}

Na lewym obrazku odbiliśmy diagram względem poziomej prostej, innym sposobem na otrzymanie lustra jest odwrócenie wszystkich skrzyżowań, co odpowiada odbijaniu względem płaszczyzny papieru.
Zauważmy, że wykonując powyższe operacje na węźle możemy otrzymać mniej niż czterech różne obiekty ($L$, $mL$, $rL$, $mrL$) -- na przykład trójlistnik jest własnym rewersem, ale nie lustrem.

Wyróżniamy pięć typów symetrii węzłów:

\begin{definition}[całkowicie chiralny albo skrętny]
\index{węzeł!chiralny}%
\index{węzeł!skrętny|see {węzeł lustrzany}}%
    Węzły $K$, $rK$, $mK$ są parami nierównoważne. % chiral 9_32
\end{definition}

\begin{definition}[odwracalny]
    \index{węzeł!odwracalny}%
    Węzły $K \cong rK$ są równoważne. % reversible 3_1
\end{definition}

\begin{definition}[zwierciadlany ujemnie]
    \index{węzeł!zwierciadlany}%
    Węzły $K \cong mrK$ są równoważne. % negative amphicheiral 8_17
\end{definition}

\begin{definition}[zwierciadlany dodatnio]
    Węzły $K \cong mK$ są równoważne. % positive amphicheiral 12a_427
\end{definition}

\begin{definition}[całkowicie zwierciadlany]
    Węzły $K, rK, mK$ są parami równoważne. % fully amphicheiral 4_1
\end{definition}

\begin{example}
    Węzeł $9_{32}$ jest całkowicie skrętny.
\end{example}

% Całkowicie skrętne są też między innymi wszystkie węzły torusowe.
% TODO: wiki pisze Each nontrivial torus knot is prime[4] and chiral.[2]

\begin{example}
    \label{exm:trefoil_is_chiral}
    Trójlistnik jest odwracalny, ale nie zwierciadlany.
\end{example}

Po raz pierwszy odkrył to M. Dehn w 1914 roku \cite{dehn14}.
Oto, jak tego dokonał.
Iloraz grafu Cayleya dla grupy podstawowej trójlistnika, $G = \pi_1(S^3 - K)$, zanurza się w~produkt $\mathbb H^2 \times \R$, co pozwala wyznaczyć grupę zewnętrznych automorfizmów grupy $G$, $\Z/2\Z$.
\index{grupa!podstawowa}
Korzystając z południków i równoleżników pokazał następnie, że nietrywialny automorfizm odwraca orientację przestrzeni otaczającej.
My przekonamy się o~tym przez wyznaczenie wielomianu Jonesa trójlistnika, patrz wniosek \ref{cor:joines_of_amphicheiral}.

\begin{example}
    Węzeł $8_{17}$ jest zwierciadlany ujemnie, ale nie odwracalny.
\end{example}

Sześćdziesiąt lat temu matematycy nie byli pewni, czy węzły nieodwracalne w~ogóle istnieją \cite[problem 10]{fox62};
obecnie wiadomo, że nieodwracalne są prawie wszystkie węzły (\cite[s.~46]{murasugi96}).
W~roku 1962 Ralph Fox wskazał kilku kandydatów do tego tytułu.
Hale Trotter odkrył rok później nieskończoną rodzinę nieodwracalnych precli, patrz \ref{prp:pretzel_not_invertible}.

% MAKOTO SAKUMA - A SURVEY OF THE IMPACT OF THURSTON’S WORK ON KNOT THEORY
% Hartley [129] realized that one can apply this method to the problem of identifying noninvertible knots, as follows. Suppose no automorphism of Γ maps γ to γ−1. Then the set R(G(K), Γ, γ) is possibly different from the set R(G(K), Γ, γ−1), and there is a chance to show noninvertibility of K by comparing the homology invariants associated with φ ∈ R(G(K), Γ, γ) with those associated with φ′ ∈ R(G(K), Γ, γ−1). Hartley showed that this method is quite effective: he completely determined the 36 non-invertible knots up to 10 crossings claimed by Conway to be noninvertible.

\begin{example}
    Węzeł $12a427$ jest zwierciadlany dodatnio, ale nie odwracalny.
\end{example}

Żaden inny węzeł pierwszy o mniej niż 13 skrzyżowaniach nie ma tej cechy.

\begin{example}
    \label{property_of_eight_knot}
    Ósemka $4_1$ jest całkowicie zwierciadlana.
\end{example}

To najprostszy typ symetrii, wystarczy jawnie wskazać przekształcenie między diagramem węzła, jego lustra oraz odwrotności.

Tait odnosił wrażenie, że zwierciadlane węzły mają parzysty indeks skrzyżowań,
ale Hoste (Thistlethwaite?) znalazł w~1998 kontrprzykład o~piętnastu skrzyżowaniach.
Jest on jedynym znanym nam dzisiaj.
Jego gipoteza jest prawdziwa dla węzłów pierwszych, alternujących.

\begin{proposition}[10.4.4 w \cite{kawauchi96}]
    Niech $K$ będzie węzłem zwierciadlanym.
    Wtedy
    \begin{align}
        V(t) & = V(1/t) \\
        P(a, z) & = P(1/a, z) \\
        F(a, z) & = F(1/a, z),
    \end{align}
    gdzie $\jones, P, F$ oznacza kolejno wielomian Jonesa, HOMFLY oraz Kauffmana.
    Równość $\conway(z) = \conway(-z)$ zachodzi dla wszystkich węzłów, zwierciadlanych lub nie.

    Patrz fakt \ref{cor:joines_of_amphicheiral}.
\end{proposition}

Poniższa tabela oparta jest (kolejno) o~ciągi
\href{https://oeis.org/A051766}{51766},
\href{https://oeis.org/A051769}{51769},
\href{https://oeis.org/A051768}{51768},
\href{https://oeis.org/A051767}{51767},
\href{https://oeis.org/A052400}{52400},
z bazy danych ``The On-Line Encyclopedia of Integer Sequences'' (OEIS).

\begin{table}[h]
    \centering
    \begin{tabular}{@{}*{20}l@{}} \toprule
        skrzyżowania & 3 & 4 & 5 & 6 & 7 & 8 & 9 & 10 & 11 & 12 & 13 & 14 \\ \midrule
        całkowicie skrętne & 0 & 0 & 0 & 0 & 0 & 0 & 2 & 27 & 187 & 1103 & 6919 & 37885 \\
        odwracalne & 1 & 0 & 2 & 2 & 7 & 16 & 47 & 125 & 365 & 1015 & 3069 & 8813 \\
        $-$ zwierciadlane & 0 & 0 & 0 & 0 & 0 & 1 & 0 & 6 & 0 & 40 & 0 & 227 \\
        $+$ zwierciadlane & 0 & 0 & 0 & 0 & 0 & 0 & 0 & 0 & 0 & 1 & 0 & 6 \\
        zwierciadlane & 0 & 1 & 0 & 1 & 0 & 4 & 0 & 7 & 0 & 17 & 0 & 41 \\
        \bottomrule
        \hline
    \end{tabular}
    \caption{Liczba węzłów o~poszczególnych typach symetrii}
\end{table}

\begin{tobedone}[Kawauchi, definicja 10.3.2]
    Węzeł $K \subseteq S^3$ jest silnie odwracalny, jeśli istnieje inwolucja pary $(S^3, K)$ która zachowuje orientację sfery, ale odwraca orientację węzła.
\end{tobedone}

Węzeł silnie odwracalny jest odwracalny, ale nie vice versa (Hartley 1980, Whitten 1981).
Chyba, że ograniczymy się do węzłów hiperbolicznych (Kawauchi proposition 10.3.3, cf. 3.2.11).
Bycie silnie odwracalnym nie narzuca żadnych ograniczeń na wielomian Alexandera (odniesienie do $u = 1$?), patrz Sakai 1983.

\subsection{Węzły okresowe}
Można wyróżnić jeszcze jeden rodzaj symetrii.

\begin{definition}
    \label{def:period}
    \index{węzeł!okresowy}
    Węzeł $K$ nazywamy $n$-okresowym, jeśli istnieje obrót $f \colon \R^3 \to \R^3$ o~kąt $2\pi/n$ wokół pewnej prostej $l$, rozłącznej z~węzłem, taki że $f(K) = K$.
\end{definition}

Zamiast obrotów można rozpatrywać dowolne odwzorowania okresowe $f \colon S^3 \to S^3$, których zbiór punktów stałych jest rozłączny z węzłem $K$, homeomorficzny z $S^1$ oraz które trzymają węzeł $K$ w miejscu, ale dostaje się wtedy dokładnie taką samą klasę węzłów.
\index{hipoteza!Smitha}
Wynika to z hipotezy Smitha, otrzymanej z połączenia głębokich teorii dotyczących geometrii i topologii 3-rozmaitości.
% Kawauchi, ćwiczenie 10.1.10
% Morgan-Bass 1984

\begin{proposition}
    Zbiór wszystkich okresów jest niezmiennikiem węzłów.
\end{proposition}

Nieodwracalny węzeł $8_{17}$ nie posiada żadnych okresów.
% ćwiczenie 10.1.5 w Kawauchi
Węzeł $5_1$ 5-okresowy, co widać na standardowym diagramie, oraz 2-okresowy, tę drugą symetrię można dostrzec na diagramie realizującym indeks mostowy.
Trójlistnik ma dokładnie dwa okresy, $2$ i~$3$.
Ogólniej, jak głosi Kawauchi \cite[ćwiczenie 10.1.9]{kawauchi96}:

\begin{proposition}
    Jedynymi okresami węzła $(p, q)$-torusowego są dzielniki liczb $p$ oraz $q$.
\end{proposition}

Z~każdym węzłem okresowym związany jest inny, prostszy węzeł.
Niech $f$ będzie obrotem z definicji \ref{def:period}, zaś $p \colon \R^3 \to \R^3/f \simeq \R^3$ rzutem na przestrzeń ilorazową.
\index{węzeł!ilorazowy}
Wtedy $p(K)$ nazywamy \emph{węzłem ilorazowym}, zaś $K$ to jego $n$-krotne nakrycie.

Murasugi podał dwa warunki, które musi spełniać węzeł o~okresie $n = p^r$, gdzie $r$ jest liczbą pierwszą.
Do ich zrozumienia potrzebujemy prostej definicji.
Ustalmy półprostą, która nie jest styczna do węzła $K$, po czym zorientujmy ją oraz węzeł.
Indeksem zaczepienia $\lambda$ węzła $p(K)$ jest różnica między liczbą skrzyżowań dodatnich oraz ujemnych wzdłuż półprostej (bez znaku).

\begin{proposition}[warunek Murasugiego]
    \index{warunek!Murasugiego}
    \label{prp:murasugi_periodic}
    Niech $K$ będzie węzłem o~okresie $n = p^r$, gdzie $p$ jest liczbą pierwszą.
    Niech $J$ będzie jego węzłem ilorazowym, z~indeksem zaczepienia $\lambda$.
    Wtedy wielomian $\alexander_J$ jest dzielnikiem wielomianu $\alexander_K$ oraz istnieje pewna całkowita liczba $k$, taka że
    \begin{equation}
        \alexander_K(t) \equiv \pm t^k \alexander_J(n)^n \left(1 + t + t^2 + \ldots + t^{\lambda - 1}\right)^{n-1} \mod p.
    \end{equation}
\end{proposition}

\begin{proof}
    Mozolne operacje na macierzach, których wyznacznikiem jest wielomian Alexandera, patrz \cite{murasugi71}.
    Kawauchi przedstawia inny dowód: najpierw dowodzi tego dla węzła torusowego $T_{n, d}$, którego węzłem ilorazowym jest niewęzeł.
    W ogólnym przypadku, korzysta z relacji kłębiastej dla wielomianu Conwaya.
    Szczegóły oraz odsyłacze do dalszych prac znaleźć można w jego przeglądowej publikacji \cite[s. 122-124]{kawauchi96}.
\end{proof}

% Koniec podsekcji Lustro i rewers