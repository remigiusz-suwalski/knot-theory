\section{Warkocze}
\label{sec:braid}
\index{warkocz|(}
Warkocze, a dokładniej grupa warkoczy, rozważane po raz pierwszy były niejawnie przez Hurwitza w~1885 roku oraz jawnie przez Artina czterdzieści lat później.
Dla nas inspiracją była wspaniała praca przeglądowa poświęcona warkoczom, \cite{birman05}, ale także notatki z~kursu zorganizowanego w~Pau \cite{gonzalez11}.

O dwóch punktach $(d_1, t_1)$, $(d_2, t_2)$ w~walcu $B^2 \times [0, 1] \subseteq \R^3$ powiemy, że łączący je odcinek jest malejący, jeśli $t_1 > t_2$.
Łamana malejąca to taka, która jest złożona z~odcinków malejących.

% DICTIONARY;braid;warkocz
% DICTIONARY;strand;pasmo
\begin{definition}[warkocz]
\index{pasmo warkocza}%
Teoriomnogościową sumę parami rozłącznych łamanych malejących, które łączą zbiory $\{x_1, \ldots, x_n\} \times \{1\}$ oraz $\{x_1, \ldots, x_n\} \times \{0\}$, nazywamy warkoczem o~$n$ pasmach.
\end{definition}

Poszczególne pasma warkocza możemy utożsamiać z~wykresami pewnych (gładkich) funkcji $f_i \colon [0, 1] \to \R^2$, jeśli zbiory $\{f_i(0) : 1 \le i \le n\} = \{f_i(1) : 1 \le i \le n\}$ są równe.
Wtedy dwa warkocze uznajemy za równoważne, jeśli istnieje między nimi izotopia: funkcje ciągłe dwóch zmiennych $F_i(t, s)$ określone na zbiorze $[0,1] \times [0,1]$ takie, że $F_i(t,0)= f_i(t)$ oraz $F_i(t, 1) = g_i(t)$.
Przez analogię do węzłów można zdefiniować diagramy warkoczy jako cienie bez katastrof.
Najczęściej rzutujemy prostopadle do odcinka $\{0\} \times [0, 1]$.

\begin{definition}
\index{grupa warkoczy}%
    Określmy pomocniczo dwie kontrakcje $B^2 \times [0,1] \to B^2 \times [0,1]$:
    \begin{align*}
        \psi_1(d, t)&  = (d, t/2) \\
        \psi_2(d, t)&  = (d, \frac12 (t+1))
    \end{align*}
    Klasy abstrakcji warkoczy z~mnożeniem danym wzorem $z_1z_2 = \psi_1(z_1) \cup \psi_2(z_2)$ tworzą grupę warkoczy $B_n$.
    Jej elementem neutralnym jest warkocz $1_n = \bigcup_{i = 1}^n \{x_1\} \times [0,1]$.
\end{definition}

Sprawdzenie aksjomatów grupy pozostawiamy Czytelnikowi,
pozostawiając mu małą wskazówkę graficzną:
\begin{comment}
\[
    \begin{tikzpicture}[baseline=-0.65ex, scale=0.2]
    \begin{knot}[clip width=5, end tolerance=1pt]
        \strand[semithick] (-6, 0) .. controls (-4, 0) and (-5, 2) .. (-3, 2);
        \strand[semithick] (-6, 2) .. controls (-4, 2) and (-5, 0) .. (-3, 0);
        \strand[semithick] (-6, -2) to (-3, -2);
        \strand[semithick] (-3, 0) .. controls (-1, 0) and (-2, -2) .. (0, -2);
        \strand[semithick] (-3, -2) .. controls (-1, -2) and (-2, 0) .. (0, 0);
        \strand[semithick] (-3, 2) to (0, 2);
        \strand[semithick] (+6, 0) .. controls (+4, 0) and (+5, 2) .. (+3, 2);
        \strand[semithick] (+6, 2) .. controls (+4, 2) and (+5, 0) .. (+3, 0);
        \strand[semithick] (+6, -2) to (+3, -2);
        \strand[semithick] (+3, 0) .. controls (+1, 0) and (+2, -2) .. (0, -2);
        \strand[semithick] (+3, -2) .. controls (+1, -2) and (+2, 0) .. (0, 0);
        \strand[semithick] (+3, 2) to (0, 2);
        \draw (+6, -3) rectangle (0, 3);
        \draw (-6, -3) rectangle (0, 3);
        \draw[semithick, decoration={brace,mirror,raise=3pt},decorate]  (-5.75, -3) -- node[below=6pt] {$\beta$} (-0.25, -3);
        \draw[semithick, decoration={brace,mirror,raise=3pt},decorate]  (0.25, -3) -- node[below=6pt] {$\beta^{-1}$} (5.75, -3);
    \end{knot}
    \end{tikzpicture}
    \cong
    \begin{tikzpicture}[baseline=-0.65ex, scale=0.2]
        \draw[semithick] (-3, -2) to (3, -2);
        \draw[semithick] (-3, 0) to (3, 0);
        \draw[semithick] (-3, 2) to (3, 2);
        \draw (-3, -3) rectangle (3, 3);
        \draw[semithick, decoration={brace,mirror,raise=3pt},decorate]  (-2.75, -3) -- node[below=6pt] {$1_3$} (2.75, -3);
    \end{tikzpicture}
    \quad\quad\quad
    \begin{tikzpicture}[baseline=-0.65ex, scale=0.2]
        \useasboundingbox (-6, -3) rectangle (12, 5);
\begin{knot}[clip width=5, end tolerance=1pt]
        \strand[semithick] (-6, 0) .. controls (-4, 0) and (-5, 2) .. (-3, 2);
        \strand[semithick] (-6, 2) .. controls (-4, 2) and (-5, 0) .. (-3, 0);
        \strand[semithick] (-6, -2) to (-3, -2);
        \strand[semithick] (-3, 0) .. controls (-1, 0) and (-2, -2) .. (0, -2);
        \strand[semithick] (-3, -2) .. controls (-1, -2) and (-2, 0) .. (0, 0);
        \strand[semithick] (-3, 2) to (0, 2);
        \draw (-6, -3) rectangle (0, 3);
        \draw[semithick, decoration={brace,mirror,raise=3pt},decorate]  (-5.75, -3) -- node[below=6pt] {$\beta_1$} (-0.25, -3);
        \strand[semithick] (+6, 0) .. controls (+4, 0) and (+5, 2) .. (+3, 2);
        \strand[semithick] (+6, 2) .. controls (+4, 2) and (+5, 0) .. (+3, 0);
        \strand[semithick] (+6, -2) to (+3, -2);
        \strand[semithick] (+3, 0) .. controls (+1, 0) and (+2, -2) .. (0, -2);
        \strand[semithick] (+3, -2) .. controls (+1, -2) and (+2, 0) .. (0, 0);
        \strand[semithick] (+3, 2) to (0, 2);
        \draw (+6, -3) rectangle (0, 3);
        \strand[semithick] (6+6, 0) .. controls (6+4, 0) and (6+5, 2) .. (6+3, 2);
        \strand[semithick] (6+6, 2) .. controls (6+4, 2) and (6+5, 0) .. (6+3, 0);
        \strand[semithick] (6+6, -2) to (6+3, -2);
        \strand[semithick] (6+3, 0) .. controls (6+1, 0) and (6+2, -2) .. (6+0, -2);
        \strand[semithick] (6+3, -2) .. controls (6+1, -2) and (6+2, 0) .. (6+0, 0);
        \strand[semithick] (6+3, 2) to (6+0, 2);
        \draw (6+6, -3) rectangle (6+0, 3);
        \draw[semithick, decoration={brace,mirror,raise=3pt},decorate]  (0.25, -3) -- node[below=6pt] {$\beta_2\beta_3$} (11.75, -3);
        \draw[semithick, decoration={brace,raise=3pt},decorate]  (6.25, 3) -- node[above=6pt] {$\beta_3$} (11.75, 3);
        \draw[semithick, decoration={brace,raise=3pt},decorate]  (-5.75, 3) -- node[above=6pt] {$\beta_1\beta_2$} (5.75, 3);
    \end{knot}
    \end{tikzpicture}
\]
\end{comment}

\begin{proposition}
    Grupa warkoczy $B_n$ ma prezentację
    \begin{equation}
        \{\sigma_1, \ldots, \sigma_{n-1} : \sigma_i\sigma_{i+1} \sigma_i = \sigma_{i+1} \sigma_i \sigma_{i+1}, |i-j| \neq 1 \implies \sigma_i \sigma_j = \sigma_j \sigma_i\}.
    \end{equation}
\end{proposition}

Pierwszy był sam Artin \cite{artin25}, wiele lat później Birman, Ko, Lee odkryli nową, ,,symetryczną'' prezentację, ale dla oszczędności miejsca nawet ich nie cytujemy.
Wraz z~upływem wody w~Wiśle pojawiły się nowe dowody (w~kolejności chronologicznej): Magnusa \cite{magnus34}, Bohnenblusa \cite{bohnenblust47}, Chow \cite{chow48}, Fadella i van Buskirka \cite{fadell62}, Foxa i Neuwirtha \cite{fox62}.
Patrz też \cite{birman74}.

González-Meneses przytacza ze szczegółami niektóre dowody (przez czesanie warkoczy, grupy podstawowe kompleksów komórkowych i inne) w~\cite{gonzalez11}.

Generatory $\sigma_i$ posiadają prostą interpretację graficzną:
\begin{comment}
\[
    \begin{tikzpicture}[baseline=-0.65ex, scale=0.2]
    \begin{knot}[clip width=5, end tolerance=1pt]
        \strand[semithick] (-8, -4.5) to (8, -4.5);
        \strand[semithick] [in=left,out=right] (-8, -1.5) to (8, 1.5);
        \strand[semithick] [in=left,out=right] (-8, 1.5) to (8, -1.5);
        \strand[semithick] (-8, 4.5) to (8, 4.5);
        \node at (-10, -4.5) {$1$};
        \node at (-10, -3) {$\ldots$};
        \node at (-10, -1.5) {$i$};
        \node at (-10, 1.5) {$i+1$};
        \node at (-10, 3) {$\ldots$};
        \node at (-10, 4.5) {$n$};
        \node at (0, 3) {$\ldots$};
        \node at (0, -3) {$\ldots$};
    \end{knot}
    \end{tikzpicture}
\]
\end{comment}

Jeśli zapomnimy, jak poszczególne pasma krzyżują się, każdy warkocz staje się permutacją zbioru $n$-elementowego.
To odwzorowanie jest ,,na'' i zgodne ze składaniem warkoczy, dlatego wyznacza homomorfizm $B_n \to S_n$.
% DICTIONARY;braid, pure;warkocz, czysty
\index{warkocz!czysty}%
Jego jądro stanowi podgrupa warkoczy czystych, czyli takich, że początek i~koniec każdego pasma znajdują się w~tej samej pozycji.

\begin{proposition}
    Grupa warkoczy $B_n$ jest przemienna wtedy i tylko wtedy, gdy $n < 3$.
\end{proposition}

\begin{proof}
    Dla $n = 1$ grupa warkoczowa jest trywialna, dla $n = 2$ mamy $B_2 \cong \Z$.
    Załóżmy, że $n \ge 3$. Wtedy grupa symetrii $S_n$ jest nieprzemienna, zatem grupa $B_n$ także taka jest.
\end{proof}

Obrazem generatora $\sigma_i \in B_n$ jest transpozycja $(i, i+1) \in S_n$, co pozwala przepisać prezentację Artina grupy $B_n$ do prezentacji Coxetera grupy symetrii:
\begin{equation}
    S_n = \langle s_1, \ldots, s_{n-1} \mid
    s_i^2 = 1,
    s_{i}s_{i+1}s_{i} = s_{i+1}s_{i}s_{i+1},
    s_is_j = s_js_i \mbox { dla } |i-j| \neq 1 \rangle
\end{equation}

\begin{proposition}
    Jeśli $n \ge 3$, to centrum grupy $B_n$ jest generowane przez warkocz $(\prod_{i = 1}^{n-1} \sigma_i)^n$.
\end{proposition}

\begin{proof}
    Garside w~\cite{garside69}.
\end{proof}

Grupa $B_3$ jest izomorficzna z grupą podstawową trójlistnika (patrz przykład \ref{exm:trefoil_group}).
Nie istnieje żaden węzeł, którego grupą podstawową byłaby jednak $B_n$ dla $n \ge 4$: tam elementy $\sigma_1$, $\sigma_n$ oraz generator centrum rozpinają grupę izomorficzną z~$\Z^3$.
Natomiast asferyczna, niezwarta 3-rozmaitość nie może mieć grupy podstawowej $\Z^3$.
Musimy niestety pominąć czysto kohomologiczny dowód\footnote{Głodny wiedzy Czytelnik powinien odwiedzić \url{https://math.stackexchange.com/a/2119984}.} faktu, ale zaiste prowadzi to do sprzeczności.

% DICTIONARY;closure of braid;domknięcie warkocza
Każdy warkocz można domknąć do węzła, łącząc punkty $(x_i, 1)$ oraz $(x_i, 0)$
łamanymi, których rzuty do płaszczyzny diagramu nie przecinają się.
\index{warkocz!domknięcie warkocza}%
Nie wiadomo, kto wymyślił operację domykania warkoczy, ale była ona z pewnością znana Alexanderowi: rozpatrywano je jeszcze przed samymi warkoczami.

Niech $b \in B_n$ będzie słowem zapisanym na standardowych generatorach.
Oznaczmy przez $b_+$, $b_-$ nieznakowaną sumę dodatnich, ujemnych wykładników.
Jeśli $b_+ - 3b_- \ge n$, to domknięcie warkocza $b$ nie jest achiralne (twierdzenie 5 z~\cite{jones85}).
\index{węzeł!achiralny}%

\begin{theorem}[Alexander, 1923]
%label{thm:alexander}
     Każdy splot powstaje przez domknięcie pewnego warkocza.
     \index{twierdzenie!Alexandera}
\end{theorem}

\begin{proof}[Niedowód]
    W kolejności chronologicznej:
    najpierw Alexander \cite{alexander23},
    a po blisko połowie wieku Morton \cite{mortonhr86},
    Yamada \cite{yamada87} (co daje łatwy do zaimplementowania program komputerowy)
    i~Vogel \cite{vogel90} (ulepszający algorym Yamady).
\end{proof}

Manturow \cite{manturov02} pokazał, że od warkocza można wymagać kwazitoryczności.

\begin{theorem}[Markow, 1936]
\index{twierdzenie!Markowa}%
\label{markov_theorem}
    Dwa domknięte warkocze są równoważne jako sploty wtedy i~tylko wtedy,
    gdy jeden powstaje z~drugiego przez ciąg
    sprzężeń: $z_1 \mapsto z_2 z_1 z_2^{-1}$ oraz procesów Markowa,
    które zastępują $n$-warkocz $\beta$ przez $(n+1)$-warkocz $\beta\sigma_n^{\pm 1}$.
\end{theorem}

\begin{proof}
    Kompletny i~godny naśladowania dowód znajduje się w~trudno dostępnej książce \cite{birman74} Birman, więc warto sprawdzić inne, opublikowane później materiały:
    Morton opisał w~\cite{mortonhr86} przepiękną, a~przy tym elementarną ideę ,,nitkowania'',
    potem Traczyk podał w~\cite{traczyk98} czysto kombinatoryczne, dwuwymiarowe uzasadnienie oparte o~okręgi Seiferta,
    wreszcie mamy też artykuł \cite{birman02} napisany przez Birman i~Menasco.
\end{proof}

Pierwsze sformułowanie twierdzenia pochodzące od Markowa \cite{markov36} korzystało z trzech ruchów, jeden z~nich stanowił uogólnienie II ruchu Reidemeistera.
Trzy lata później Weinberg zauważył w~\cite{weinberg39}, że wystarczą dwa ruchy.
Lambropoulou, Rourke przedstawili w~\cite{lambropoulou97} wersję twierdzenia wymagającą tylko jednego ruchu.
% Weinberg = Ной Вайнберг: http://www.mathsoc.spb.ru/history/Odynec_2020.pdf

Historia twierdzenia Markowa jest raczej dramatyczna: Markow przedstawił swój dowód ustnie, ale nigdy go nie opublikował, zostawiając to zadanie swojemu uczniowi, Weinbergowi.
Ten jednak został zabity podczas wojny, wkrótce po opublikowaniu pierwszej pracy na temat teorii węzłów i na dokładny dowód trzeba było czekać do publikacji \cite{birman74} blisko 40 lat.

Twierdzenie \ref{markov_theorem} mówi nam, że teoria węzłów bada klasy równoważności w~grupie warkoczy.
Zarówno problem słowa (czy dwa słowa w~grupie przedstawiają ten sam jej element?) jak i~problem sprzężoności (czy dwa słowa w~grupie są sprzężone?) są rozwiązane, ale nadal nie mamy algorytmu, który mówiłby, czy dwa słowa w~grupie są równoważne w~sensie Markowa.
Cały czas chodzi o słowa w grupie warkoczy, oczywiście.
% TODO: kto to pokazał? wg Kawauchiego, Murasugi w 82 ale widziałem gdzieś informację, że Garside był pierwszy.
% a może Jones 1985?

Na zakończenie sekcji wspomnijmy o~macierzowej reprezentacji Burau, wprowadzonej do matematyki w latach trzydziestych zeszłego wieku \cite{burau33}.
\index{reprezentacja Burau}%
Wyznaczona jest ona przez obrazy generatorów:
\begin{equation}
    \varphi(\sigma_i) = I_{i-1} \oplus \begin{pmatrix}
        1-t & t \\
        1   & 0
    \end{pmatrix} \oplus I_{n-i-1}
\end{equation}
Reprezentacja $\varphi$ jest wierna dla $n = 2, 3$, wiedziano o~tym od jakiegoś czasu. % wiedział to Magnus w 1969: https://mathscinet.ams.org/mathscinet-getitem?mr=264062
% dowód ma też Kassel, Turaev - strona 110
Moody \cite{moody91} pokazał, że reprezentacja nie jest wierna dla $n > 8$, Long, Paton \cite{paton93} ulepszyli jego podejście i~poprawili jego wynik do niewierności dla $n > 5$.
% Paton = Mark https://www.genealogy.math.ndsu.nodak.edu/id.php?id=139714
Ich kontrukcja korzysta z~pewnej zamkniętej krzywej na sześciokrotnie przekłutym dysku o~pewnych cechach homologicznych.
Podobnymi metodami Bigelow pokazał u schyłku stulecia \cite{bigelow99}, że jeśli
\begin{align}
    \psi_1 & = \sigma_3^{{-1}}\sigma_2\sigma_1^2\sigma_2\sigma_4^3\sigma_3\sigma_2, \\
\psi_2 & = \sigma_4^{{-1}}\sigma_3\sigma_2\sigma_1^{{-2}}\sigma_2\sigma_1^2\sigma_2^2\sigma_1\sigma_4^5,
\end{align}
to komutator $[\psi_1^{{-1}}\sigma_4\psi_1,\psi_2^{{-1}}\sigma_4\sigma_3\sigma_2\sigma_1^2\sigma_2\sigma_3\sigma_4\psi_2]$ należy do jądra.
Czy reprezentacja Burau dla $B_4$ jest wierna?
Negatywna odpowiedź na to pytanie prawie na pewno prowadziłaby do
nietrywialnego węzła, którego wielomianem HOMFLY jest $1$,
natomiast odpowiedź pozytywna raczej nie ma aż tak dramatycznych następstw.
% The first nonfaithful Burau representations were found by John A. Moody without the use of computer, using a notion of winding number or contour integration.[3] A more conceptual understanding, due to Darren D. Long and Mark Paton[4] interprets the linking or winding as coming from Poincaré duality in first homology relative to the basepoint of a covering space, and uses the intersection form (traditionally called Squier's Form as Craig Squier was the first to explore its properties).[5] Stephen Bigelow combined computer techniques and the Long–Paton theorem to show that the Burau representation is not faithful for n ≥ 5.[6][7][8] Bigelow moreover provides an explicit non-trivial element in the kernel as a word in the standard generators of the braid group: let

Grupy $B_n$ mogą być obiektem badań algebry bez związku z~teorią węzłów.

\begin{proposition}
    Grupa warkoczy $B_n$ jest beztorsyjna dla każdego $n \ge 1$.
\end{proposition}

Istnieje wiele dowodów tego faktu: pierwszy korzystał z~krótkich ciągów dokładnych (Fadell, Neuwirth 1965), później podano oparty o~struktury Garside'a (Garside 1969), czysto teoriogrupowy pochodzi od Dyera (1980).
My przedstawimy inne rozumowanie, opisując przy tym ciekawy sam w~sobie porządek Dehornoya\footnote{W 1989 roku udowodniono, że pewien aksjomat teorii mnogości, $I_3$, dotyczący dużych liczb kardynalnych implikuje istnienie algebraicznej struktury zwanej acykliczną półką (nie mylić z naszymi półkami).
To pociąga decydowalność problemu słowa dla prawa $x(yz) = (xy)(xz)$, coś co nie jest wprost związane z dużymi liczbami kardynalnymi.
Dehornoy w 1992 roku podał przykład acyklicznej półki na grupie warkoczy $B_\infty$.}.% z artykułu "Dehornoy order na wiki"
\index{porządek Dehornoya}%

\begin{proof}
    Mówimy, że grupa $G$ jest lewo-porządkowalna, jeśli można wyposażyć ją w~zupełny porządek $<$, niezmienniczy na mnożenie z lewej strony.
    To znaczy, dla każdych $a, b, c \in G$, z~nierówności $a < b$ wynika $ca < cb$.
    Wtedy zbiór $P = \{g \in G \mid e < g\}$ nazywamy półgrupą elementów dodatnich.
    Łatwo widać, że $G$ jest sumą rozłączną $P \sqcup \{e\} \sqcup P^{-1}$.
    Odwrotnie, każde takie rozbicie wyznacza porządek: wystarczy zdefiniować $a < b \iff a^{-1}b \in P$.

    Dehornoy znalazł taki porządek dla grupy warkoczowej $B_n$ w~\cite{dehornoy94}.
    Za zbiór $P$ elementów dodatnich wziął te słowa na standardowych generatorach, które dla pewnego $i$ zawierają $\sigma_i$, ale nie $\sigma_i^{-1}$ ani $\sigma_j^{\pm 1}$ dla $j < i$.
    Pokazanie, że $P$ jest półgrupą nie sprawia trudności, ale tego, że jest dobrze określonym zbiorem stanowi bardzo nietrywialne zadanie.

    Lewo-porządkowalna grupa jest beztorsyjna.
    Istotnie, ustalmy element $g \in G$ różny od elementu neutralnego.
    Bez straty ogólności niech $e < g$, przemnóżmy tę nierówność stronami przez $g$.
    Dostaniemy tak nową nierówność $g < g^2$.
    Powtarzając proces otrzymujemy łańcuch $e < g < g^2 < g^3 < \ldots$.
    Skoro $<$ jest porządkiem, nie jest możliwe by któryś z elementów $g^n$ był neutralny.
\end{proof}

Dowód uproszczono: Fenn, Greene, Rolfsen, Rourke i Wiest podali cztery lata później bezpośrednie geometryczne rozumowanie, które prowadzi do takiego samego porządku jak ten z pracy Dehornoya; patrz \cite{fenn99}.
Dziesięć lat później dostaliśmy jeszcze pracę Bacardita, Dicksa \cite{bacardit09}

\begin{proposition}
    Grupa warkoczy $B_n$ jest grupą Hopfa dla każdego $n \ge 1$: nie jest izomorficzna z żadnym ze swoich właściwych ilorazów.
\end{proposition}

\begin{proof}
    Podręcznik \cite{magnus66} dobrze wyjaśnia różne idee stojące za dowodem, który podamy.

    Mówimy, że grupa $G$ jest rezydualnie skończona, jeśli przekrój jej podgrup skończonego indeksu jest trywialny.
    Łatwo widać, że własność ta przenosi się na wszystkie podgrupy grupy $G$.
    Baumslag zauważył, że jeśli grupa $G$ jest skończenie generowana i~rezydualnie skończona, to grupa jej automorfizmów $\operatorname{Aut} G$ jest rezydualnie skończona.
    Grupa $G = \Z^2$ spełnia te założenia.
    Wolna grupa $F_2$ jest podgrupą grupy automorfizmów $\Z^2$, na przykład
    \begin{equation}
        F_2 \simeq \left\langle
        \begin{pmatrix}
            1 & 2 \\
            0 & 1
        \end{pmatrix},
        \begin{pmatrix}
            1 & 0 \\
            2 & 1
        \end{pmatrix}
        \right\rangle \subseteq \operatorname{Aut} \Z^2.
    \end{equation}
    Wszystkie grupy wolne $F_n$, $n \in \N$, są podgrupami grupy $F_2$, dlatego także są rezydualnie skończone, a z nimi grupa warkoczy, gdyż $B_n \subseteq \operatorname{Aut} F_n$.

    Malcew pokazał, że skończenie generowana i~rezydualnie skończona grupa jest grupą Hopfa.
    Krótki dowód tego faktu można znaleźć w~sekcji 6.5 książki \cite{magnus66}.
\end{proof}

Czy grupy warkoczy są liniowe?
Przez długi czas był to problem otwarty, potem Krammer \cite{krammer00} pokazał, że $B_4$ jest liniowa, następnie metodami topologicznymi Bigelow \cite{bigelow01} dowiódł, że wszystkie grupy $B_n$ są liniowe, a wkrótce po tym Krammer \cite{krammer02} uogólnił swoje algebraiczne rozumowanie także do wszystkich grup $B_n$.

\input{50-families/braid_a_number}

\index{warkocz|)}

% Koniec sekcji warkocze
