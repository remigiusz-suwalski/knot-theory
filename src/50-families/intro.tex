
Przyjęta przez nas definicja węzła czy splotu jest bardzo ogólna.
O tak określonych obiektach można udowodnić niewiele twierdzeń.
W dalszej części tego rozdziału będziemy rozpatrywali rozmaite klasy splotów.
Jest rzeczą jasną, że im węższa klasa, tym więcej twierdzeń o jej elementach można udowodnić.
Nakładane przez nas ograniczenia będą różnego charakteru.
Zaczniemy od warkoczy oraz supłów, które stanowią cegiełki do budowy splotów.
Z pojęciem supła mocno związane są sploty dwumostowe.
Potem poznamy precle, sploty złożone z wielu warkoczy połączonych ze sobą oraz bardzo symetryczne węzły Lissajous.
Później zbadamy węzły torusowe, klasę zrozumianą jako jedną z pierwszych, uogólnienie węzłów złożonych: węzły satelitarne i~opowiemy krótko o węzłach hiperbolicznych.
Na koniec przytoczymy kilka wyników czterowymiarowej teorii węzłów plastrowych i taśmowych.

% wiem o tym z "Aspects of topology, in memory of H. Dowker"
Z chronologicznego punktu widzenia, pierwszą nieskończoną rodziną węzłów poddaną rygorystycznej klasyfikacji były węzły torusowe (Schreier \cite{schreier24}), a trzy dekady później też węzły dwumostowe (Schubert \cite{schubert56}).
\index[persons]{Schreier, Otto}%
\index[persons]{Schubert, Horst}%

