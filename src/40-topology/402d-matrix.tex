\subsection{Macierz Seiferta}
\index{macierz Seiferta|(}
Niech $K$ będzie węzłem z diagramem $D$ i powierzchnią Seiferta $S$.

% Murasugi, s. 79
\begin{definition}[graf Seiferta]
\index{graf Seiferta}%
    Ściągnijmy dyski z dowodu faktu \ref{prp:seifert_exists} do punktów jednocześnie kurcząc doklejone paski, otrzymamy graf zwany grafem Seiferta diagramu $D$.
\end{definition}

Murasugi \cite[s. 79]{murasugi96} proponuje jako ćwiczenie dowód faktu:

\begin{proposition}
    Graf Seiferta jest dwudzielny i planarny.
\end{proposition}

% Murasugi 82, 83
Skoro graf Seiferta jest planarny, to dzieli sferę $S^2$ na $f$ obszarów.
Można wyznaczyć ich liczbę: skoro $\chi(S^2) = d - b + f = 2$, to $f - 1 = 1 - d + b$, pomijamy obszar nieograniczony.
Brzeg każdego obszaru jest zamkniętą krzywą, z których tworzymy krzywe $x_1, \ldots, x_m$ na powierzchni Seiferta.
Generują one grupę podstawową $\pi_1(S)$.

Niech $S$ będzie powierzchnią Seiferta z wyróżnioną jedną stroną.
Jeśli krzywa $x_i$ biegnie po powierzchni $S$, przez $x_i^*$ oznaczać będziemy dodatnie wypchnięcie: krzywą równoległą do $x_i$, która biegnie tuż nad nią.
Potrzebowaliśmy wyróżnić jedną ze stron powierzchni $S$, by słowo ,,nad'' miało sens.

\begin{definition}[macierz Seiferta]
    Przy zachowaniu powyższych oznaczeń, macierz, której wyrazy określa wzór $M_{i,j} = \operatorname{lk}(x_i, x_j^*)$, nazywamy macierzą Seiferta.
\end{definition}

Konstrukcja macierzy Seiferta zależy od wyboru diagramu oraz orientacji krzywych $x_i$, dlatego nie jest niezmiennikiem węzłów.
Stanie się nim, kiedy uwzględnimy jeszcze wpływ ruchów Reidemeistera.

\begin{proposition}
    Kwadratowa macierz $V$ o całkowitych wyrazach jest macierzą Seiferta węzła wtedy i~tylko wtedy, gdy $\det(V - V^t) = 1$.
\end{proposition}

\begin{proof}
    Kawauchi \cite[s. 62]{kawauchi96} pisze, że wynika to z~klasyfikacji macierzy Seiferta splotów.
\end{proof}

\begin{definition}
    Operacja $\Lambda_1$ dla pewnej odwracalnej macierzy $P$ o całkowitych wyrazach (czyli $\det P = \pm 1$) to
    \begin{equation}
        \Lambda_1 \colon M \mapsto PMP^t.
    \end{equation}
    Natomiast
    \begin{equation}
        \Lambda_2 \colon M \mapsto \begin{bmatrix}
  &   &  & 0 & 0 \\
  & M &  & \vdots & \vdots \\
  &   &  & 0 & 0 \\
* & \dots & * & 0 & 0 \\
0 & \dots & 0 & 1 & 0
\end{bmatrix} \textrm{albo} \begin{bmatrix}
  &   &  & * & 0 \\
  & M &  & \vdots & \vdots \\
  &   &  & * & 0 \\
0 & \dots & 0 & 0 & 1 \\
0 & \dots & 0 & 0 & 0
\end{bmatrix},
    \end{equation}
    gdzie gwiazdka zastępuje ustaloną liczbę całkowitą.
\end{definition}

\begin{definition}
\index{S-równoważność}%
    Niech $M_1, M_2$ będą macierzami.
    Jeśli $M_2$ można otrzymać z $M_1$ przez skończony ciąg operacji $\Lambda_1, \Lambda_2$ oraz ich odwrotności, to macierze nazywamy $S$-równoważnymi.
\end{definition}

Badania powyższej relacji równoważności prowadzili w~latach sześćdziesiątych ubiegłego stulecia Trotter \cite{trotter62}, Murasugi \cite{murasugi65} oraz Levine \cite{levine70}.
Litera $S$, jak nietrudno się domyślić, pochodzi od Seiferta.


\begin{proposition}
    Macierz Seiferta modulo $S$-równoważność jest niezmiennikiem splotów.
\end{proposition}

Dowód tego faktu jest elementarny, ale dość długi.
Razem z~ułatwiającymi zrozumienie diagramami można znaleźć go w podręczniku Murasugiego albo \cite[s. 64]{kawauchi96}, dlatego pomijamy go i skupimy się na tym, jakie niezmienniki można otrzymać z macierzy Seiferta.

Wyznacznik samej macierzy Seiferta nie jest niezmiennikiem.
Wykonując operację $\Lambda_2$ dostajemy macierz, której ostatnia kolumna albo ostatni wiersz są zerami, więc jej wyznacznik także jest zerem.
Jeśli jednak najpierw dokonamy jej symetryzacji, dostaniemy znany już niezmiennik.

\begin{proposition}
    Niech $M$ będzie macierzą Seiferta węzła $K$.
    Wtedy
    \begin{equation}
        \det K = |\det(M + M^t)|.
    \end{equation}
\end{proposition}

Przez wprowadzenie dodatkowej zmiennej $t \in \R$, ponownie uogólnimy wyznacznik do wielomianu Alexandera.

\begin{proposition}
    Niech $M$ będzie macierzą Seiferta rzędu $k$ węzła $K$.
    Wtedy
    \begin{equation}
        \alexander_K (t) = t^{-k/2}\det(M - tM^t).
    \end{equation}
\end{proposition}

Określimy jeszcze jeden, niewystępujący wcześniej niezmiennik (sygnaturę).

\index{macierz Seiferta|)}
