
\subsection{Powierzchnia Seiferta}
Zaczniemy od przyjrzenia się powierzchniom.
Niektóre stwierdzenia będziemy przyjmować bez dowodu, by nie rozwodzić się za bardzo nad topologią.

\begin{definition}
    \index{powierzchnia}
    Powierzchnia to dwuwymiarowa rozmaitość topologiczna $M \subseteq \R^n$.
\end{definition}

Rozmaitość to obiekt, który wygląda lokalnie jak przestrzeń euklidesowa: każdy jej punkt $x \in M$ posiada otwarte otoczenie homeomorficzne z~otwartą kulą.
Przykładami powierzchni są sfera, brzeg torusa albo hiperboloida jednopowłokowa.
Istnieje ogólniejsze pojęcie, to jest rozmaitość z~brzegiem: każdy jej punkt posiada otoczenie homeomorficzne z otwartym podzbiorem górnej półpłaszczyzny $\{x \in \C: \mathfrak {Im} \ge 0\}$.
Zwartą powierzchnię bez brzegu nazywamy domkniętą.

Powierzchnię nazywamy orientowalną, jeśli nie istnieje na niej zamknięta krzywa, podczas pokonywania której odwraca się kierownica.
Orientowalne są dokładnie te powierzchnie, które nie zawierają w sobie kopii wstęgi Möbiusa.

\index{powierzchnia Seiferta|(}%
Najważniejsze dla nas są powierzchnie Seiferta:

\begin{definition}[powierzchnia Seiferta]
    Niech $L$ będzie splotem.
    Spójną, orientowalną powierzchnię zanurzoną w przestrzeni $\R^3$, której brzegiem jest splot $L$, nazywamy powierzchnią Seiferta splotu $L$.
    % R^3, nie R^n: patrz Kawauchi, 47
\end{definition}

% \begin{example}
% Powierzchnia Seiferta dla trójlistnika:
% \begin{center}
% \begin{tikzpicture}
% [scale=0.1]
%   \clip (-17,-15) rectangle (17,15);
%   \foreach \d in {0,180} {
%       \path[OBSZAR    ,rotate=\d] (-1.25,11.5)
%       .. controls (2,14) and (6,13.5) ..  (10,12)
%       .. controls (23,7) and (15,-20)  .. (3,-13)
%       -- (1.25, -11.5)
%       .. controls (4.5,-8) and (4.5,-4) .. (0,0)
%       .. controls (4,4) and (4.5,5.5) .. (-1.25,11.5);}
%   \path[TIKZ_ARCH] (0,10) .. controls (10,0) and (-10,0) .. (0,-10);
%   \foreach \d in {0,180} {
%   \path[TIKZ_ARCH, rotate=\d] (-1.5,1.5) .. controls (-6,6) and (-3,17) .. (10,12)
%   .. controls (23,7) and (15,-20)  .. (3,-13);}
% \end{tikzpicture}
% \end{center}
% \end{example}

Nie każde uszachowienie diagramu węzła prowadzi do powierzchni Seiferta:
widać to po standardowym diagramie trójlistnika.
Pomimo to...

\begin{proposition}
    \label{prp:seifert_exists}
    Każdy węzeł posiada powierzchnię Seiferta.
\end{proposition}

Powyższe stwierdzenie uzasadnili Pontriagin oraz Frankl w~1930 roku, my jednak podamy przyjemny i~konstruktywny dowód podany przez Seiferta \cite{seifert35} cztery lata później.
\index{człowiek!Seifert, Herbert}%
% Frankl, F.; Pontrjagin, L. (1930). "Ein Knotensatz mit Anwendung auf die Dimensionstheorie". Math. Annalen (in German). 102 (1): 785–789. doi:10.1007/BF01782377.

\begin{proof}
    Wybierzmy diagram $D$ dla węzła oraz orientację,
    a~następnie wyprostujmy wszystkie skrzyżowania zgodnie z~ich orientacją:
\begin{comment}
    \[
        \LargeMinusCrossingArrows, \LargePlusCrossingArrows \mapsto \LargeJustSmoothing
    \]
\end{comment}

    Otrzymany diagram składa się teraz z~pewnej liczby zamkniętych krzywych,
    zwanych okręgami Seiferta, które wypełniamy do dysków.
    Tam, gdzie jeden okrąg leżał wewnątrz drugiego, podnosimy wewnętrzny nad zewnętrzny.
    Przy każdym skrzyżowaniu pierwotnego diagramu doklejamy skręcony pasek do obydwu dysków.

    \begin{figure}[H]
        \centering
        \includegraphics[width=0.75\textwidth]{../data/seifert-algorithm.jpg}
        \caption[Smthing]{Kolejne kroki algorytmu Seiferta}
    \end{figure}

    Dyski są dwustronne, więc ich górnej stronie przypisujemy znak $+$,
    jeśli tylko brzeg jest zorientowany dodatnio i~$-$ w~przeciwnym razie.
\end{proof}

Powierzchnia Seiferta dziedziczy orientację po węźle.
Nawet niewinne odwrócenie jednego z ogniw splotu potrafi istotnie zmienić jego powierzchnię, dlatego potrzebna jest ostrożność!

\index{powierzchnia Seiferta|)}%

% Węzeł jest rozwłókniony dokładnie wtedy, gdy stanowi grzbiet pewnego 'open book decomposition' $S^3$.

